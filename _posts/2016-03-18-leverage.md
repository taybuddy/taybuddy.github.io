---
layout: post 
title: "Leverage အကြောင်းအတွေးများ"
date: 2016-03-18
categories: "Productivity"
tags: [thinking]
---
❝Leverage❞ ဆိုတဲ့ ဝေါဟာရအကြောင်း ဖတ်ရင်းနဲ့ Virgin Group ရဲ့ ပဲ့ကိုင်ရှင် Richard Branson အကြောင်းကို ရောက်သွားခဲ့ပါတယ်။ သူ ဘယ်လိုတွေ ရှေ့ဆက်ခဲ့သလဲဆိုတာကို ဝီကီမှာရော၊ Official ဝက်ဘ်ဆိုဒ်မှာပါ Timeline အလိုက် ဖတ်ကြည့်မိတယ်။

Richard Branson ရဲ့ ပထမဆုံး စီးပွားရေးဟာ "Student" ဆိုတဲ့ မဂ္ဂဇင်းပါ။ ဒုတိယအနေနဲ့ "Record Shop" တစ်ခု ဖွင့်ခဲ့တယ်။ အဲဒီအချိန်အထိ "Virgin" ဆိုတဲ့ နာမည်က ဖြစ်မလာသေးပါဘူး။ Record Shop ဖွင့်ပြီး တစ်နှစ်အကြာကျမှ ရှိတဲ့ အရင်းအနှီးကို အသုံးချပြီး (Leverage လုပ်ပြီး) "Virgin Records" ဆိုတဲ့ Brand ကို Music Industry ထဲမှာ အစပျိုးခဲ့တာပါ။

စိတ်ဝင်စားစရာ အလှည့်အပြောင်းက ၁၉၉၂ ခုနှစ်မှာ ဖြစ်လာတယ်။ အောင်မြင်နေတဲ့ "Virgin Records" ကို ဒေါ်လာ တစ်ဘီလျံနဲ့ သူ ရောင်းချလိုက်ရပါတယ်။ အကြောင်းရင်းကတော့ သူအသစ်ချဲ့ထွင်ထားတဲ့ လေကြောင်းလိုင်းစီးပွားရေး (Virgin Atlantic) အခြေအနေ မကောင်းလို့ပါ။ ရှင်သန်နိုင်ဖို့အတွက် အကြီးမားဆုံး Asset တစ်ခုကို ရင်းနှီးပေးလိုက်ရတာလို့ ဆိုရမယ်။


> ရှင်သန်နိုင်ဖို့အတွက် အကြီးမားဆုံး Asset တစ်ခုကို ရင်းနှီးပေးလိုက်ရတာလို့ ဆိုရမယ်။

ဒါပေမဲ့ လေကြောင်းလိုင်း အခြေအနေ ပြန်ကောင်းသွားတဲ့အခါ ၁၉၉၆ မှာ "V2 Music" ဆိုပြီး ဂီတလောကထဲကို ပြန်ဝင်လာခဲ့ပါတယ်။

အဲဒီအကြောင်းတွေကို သိလိုက်ရတော့ စီးပွားရေးလောကရဲ့ အတက်အကျ၊ အနိမ့်အမြင့်တွေကြားမှာ "Leverage" ဆိုတာ ဘယ်လောက် အရေးပါတယ်ဆိုတာကို သင်ခန်းစာရလိုက်ပါတယ်။ ကိုယ့်မှာရှိတဲ့ အရင်းအနှီး (ဒါမှမဟုတ်) အားသာချက်တစ်ခုကို အသုံးချပြီး နောက်ထပ် ခြေလှမ်းသစ်တွေကို ဘယ်လို ရဲရဲဝံ့ဝံ့ ကူးသန်းမလဲဆိုတာက Richard Branson ဆီက သင်ခန်းစာယူစရာပါပဲ။

